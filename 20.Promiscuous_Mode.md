# מהו Promiscuous Mode?

![image](https://github.com/user-attachments/assets/20edfd3b-95dd-4e56-9fdd-31da8ce844ed)


מצב פעולה **Promiscuous Mode** הוא מצב בכרטיסי רשת ובמערכות רשת שבמסגרתו הכרטיס מקבל את כל התעבורה העוברת ברשת, ולא רק את זו שמיועדת לו ישירות. מצב זה מאפשר קבלת תמונה מלאה של התעבורה ברשת ומאפשר ניתוח, ניטור ואבחון בצורה מעמיקה יותר.

על מנת ש-sniffer יראה את כל התעבורה, כולל כזו שאינה מיועדת למחשב עליו הוא יושב, עליו להכניס את כרטיס הרשת למצב Promiscuous. במצב זה, כלל התעבורה תחלוף על פני כרטיס הרשת ללא סינון ותטופל ע"י רכיבי התוכנה הנמצאים בליבת מערכת ההפעלה ואחראים לטיפול בתעבורת רשת.

### כיצד זה עובד?

במצב רגיל, כרטיס רשת מקבל פקטות שמיועדות לו בלבד, בהתאם לכתובת ה-MAC שלו. כל פקטה מכילה את כתובת ה-MAC של היעד, והכרטיס בודק אם הכתובת מתאימה לכתובת שלו. אם כן, הוא מקבל את הפקטה, אם לא – הפקטה נדחתה. זהו כלי עוצמתי עבור אנשי מקצוע בתחום הרשתות והאבטחה, אך יש להשתמש בו בזהירות ולוודא שמירה על פרטיות ואבטחת מידע.

כאשר הכרטיס נמצא במצב פעולה זה, הוא מתעלם מהכתובת שבכותרת ה-MAC של הפקטות ומקבל את כל התעבורה שעוברת ברשת. זה מאפשר לו לראות את כל התעבורה ברשת, כולל זו שאינה מיועדת לו. נשתמש ב-Promiscuous Mode כאשר נרצה:

לנתח רשת, כלים כמו Wireshark ו-tcpdump משתמשים במצב זה כדי לתפוס ולנתח את כל התעבורה ברשת. זה עוזר לאנליסטים להבין את מהות התעבורה, לזהות בעיות ולהבין את זרימת המידע.

לאבטחת מידע, במערכות IDS ו-IPS כמו Suricata ו-Snort, מצב זה מאפשר למערכות אלו לנתח את כל התעבורה על מנת לזהות ולמנוע התקפות או פעילות חשודה.

לבדיקות תקשורת, מפתחים בודקים את תקשורת הרשת של אפליקציות ושרותים כדי לוודא שהנתונים מועברים כראוי. מצב זה מספק להם תמונה מלאה של התעבורה כדי לאתר בעיות.

ל- Promiscuous Mode יתרונות וחסרונות:

<p dir="rtl" style="text-align: right;">

  | יתרונות | חסרונות |
|:--------:|:--------:|
| מאפשר לראות את כל המידע שעובר ברשת, מה שיכול לעזור בניתוח מעמיק של הפעילות ברשת  | כול לגרום לעומס על המעבד, במיוחד ברשתות עם הרבה תעבורה | 
| מאפשר לגלות איומים והתקפות על ידי ניתוח כל התעבורה ברשת | שימוש במצב זה יכול לחשוף מידע אישי שמועבר ברשת ולפגוע בפרטיות הרשת  | 
| מסייע באבחון בעיות רשת על ידי הצגת כל התעבורה, כולל מנות שיכולות לגרום לבעיות תקשורת | עלול לגרום לשיבוש בתפקוד הרגיל של הרשת או של כרטיס הרשת עצמו אם הוא לא מותאם היטב למצב זה  | 


</p>
