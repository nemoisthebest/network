# מהו NAT?  

![image](https://github.com/user-attachments/assets/11287bd0-cca7-45de-83da-6c2929b548f9)


שירות ה-NAT מתרגם כתובות IP פרטיות ברשת פנימית לכתובת IP חיצונית לפני שליחת פקטות לרשת חיצונית. שירות זה מהווה את הפתרון הנפוץ ביותר למצוקת הכתובות. NAT מיושם לעתים קרובות בראוטר הקצה של ה-WAN שהוגדר לכך על מנת לאפשר גישה לאינטרנט.

כדי לגשת לאינטרנט יש צורך בכתובת IP ציבורית אחת, אך אנו יכולים להשתמש בכתובת IP פנימית ברשת הפנימית שלנו. הרעיון של NAT הוא לאפשר למספר מכשירים לגשת לאינטרנט דרך כתובת חיצונית אחת. תרגום כתובות רשת (NAT) הוא תהליך שבו כתובת IP פנימית אחת או יותר מתורגמת לכתובת IP חיצונית אחת או יותר ולהיפך על מנת לספק גישה לאינטרנט למארחים המקומיים.

בנוסף NAT מבצע את התרגום של מספר הפורט, כלומר מסווה את מספר הפרט של המקור עם מספר פורט יציאה אחר, בחבילה שתנותב ליעד. לאחר מכן הוא מבצע את התאמה של כתובת IP ומספר פורט ומכניס את המידע לטבלת NAT.

### איך תרגום כתובות רשת (NAT) עובד?

בדרך כלל, ראטור מוגדר עבור NAT כלומר הראוטר שיש לו ממשק אחד ברשת הפנימית וממשק אחד ברשת החיצונית. כאשר פקטה עוברת מחוץ לרשת המקומית, אז NAT ממיר כתובת IP פנימית לכתובת IP חיצונית. כאשר חבילה נכנסת לרשת המקומית, כתובת ה-IP החיצונית מומרת לכתובת IP פנימית.

![image](https://github.com/user-attachments/assets/8b5e58b4-c9ad-4524-b152-10c2b8fb39a9)

## ישנם שלושה סוגי NAT

![image](https://github.com/user-attachments/assets/420aa924-7154-4b38-890d-c60bddc52c9d)


### סוג ראשון - static NAT

סוג NAT זה מאפשר תרגום סטטי של כתובות, לכתובת פנימית רצויה תהיה כתובת חיצונית אחת איתה תצא לרשת.

### סוג שני - dynamic NAT

סוג NAT זה מתרגם טווח של כתובות פנימיות, מול טווח(pool) של כתובות חיצוניות. הטווח של הכתובות החיצוניות יוגדר על ידינו זאת בשביל שהראוטר יוכל לחלק אותם.

### סוג שלישי - PAT- NAT overload

נקרא גם - PAT port address translation.

סוג זה מתרגם מספר כתובות פנימיות לכתובת חיצונית אחת או מספר מועט של כתובות באמצעות שימוש בפורטים לוגיים שונים.

### סוג וחצי - NAT משולב

יתכן מצב שבו נצטרך להשתמש בשילוב של שניים או יותר סוגים של NAT.
